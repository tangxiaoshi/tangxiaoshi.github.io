<?xml version="1.0" encoding="utf-8"?>
<search> 
  
  
    
    <entry>
      <title>蜀道难</title>
      <link href="/2019/05/19/shu-dao-nan/"/>
      <url>/2019/05/19/shu-dao-nan/</url>
      
        <content type="html"><![CDATA[<p>唐·李白</p><p>噫吁嚱！危乎高哉！蜀道之难，难于上青天！</p><p>蚕丛及鱼凫，开国何茫然。</p><p>尔来四万八千岁，不与秦塞通人烟。</p><p>西当太白有鸟道，可以横绝峨眉巅。</p><p>地崩山摧壮士死，然后天梯石栈相钩连。</p><p>上有六龙回日之高标，下有冲波逆折之回川。</p><p>黄鹤之飞尚不得过，猿猱欲度愁攀援。</p><p>青泥何盘盘，百步九折萦岩峦。</p><p>扪参历井仰胁息，以手抚膺坐长叹。</p><p>问君西游何时还？畏途巉岩不可攀。</p><p>但见悲鸟号古木，雄飞雌从绕林间。</p><p>又闻子规啼夜月，愁空山。</p><p>蜀道之难，难于上青天，使人听此凋朱颜。</p><p>连峰去天不盈尺，枯松倒挂倚绝壁。</p><p>飞湍瀑流争喧豗，砯崖转石万壑雷。</p><p>其险也若此，嗟尔远道之人，胡为乎来哉！</p><p>剑阁峥嵘而崔嵬，一夫当关，万夫莫开。</p><p>所守或匪亲，化为狼与豺。</p><p>朝避猛虎，夕避长蛇。磨牙吮血，杀人如麻。</p><p>锦城虽云乐，不如早还家。</p><p>蜀道之难，难于上青天，侧身西望长咨嗟。</p>]]></content>
      
      
      <categories>
          
          <category> 唐 </category>
          
          <category> 李白 </category>
          
      </categories>
      
      
        <tags>
            
            <tag> 诗乐 </tag>
            
        </tags>
      
    </entry>
    
    
    
    <entry>
      <title>长恨歌</title>
      <link href="/2019/05/04/chang-hen-ge/"/>
      <url>/2019/05/04/chang-hen-ge/</url>
      
        <content type="html"><![CDATA[<p>唐·白居易</p><p>汉皇重色思倾国，御宇多年求不得。</p><p>杨家有女初长成，养在深闺人未识。</p><p>天生丽质难自弃，一朝选在君王侧。</p><p>回眸一笑百媚生，六宫粉黛无颜色。</p><p>春寒赐浴华清池，温泉水滑洗凝脂。</p><p>侍儿扶起娇无力，始是新承恩泽时。</p><p>云鬓花颜金步摇，芙蓉帐暖度春宵。</p><p>春宵苦短日高起，从此君王不早朝。</p><p>承欢侍宴无闲暇，春从春游夜专夜。</p><p>后宫佳丽三千人，三千宠爱在一身。</p><p>金屋妆成娇侍夜，玉楼宴罢醉和春。</p><p>姊妹弟兄皆列土，可怜光彩生门户。</p><p>遂令天下父母心，不重生男重生女。</p><p>骊宫高处入青云，仙乐风飘处处闻。</p><p>缓歌谩舞凝丝竹，尽日君王看不足。</p><p>渔阳鼙鼓动地来，惊破霓裳羽衣曲。</p><p>九重城阙烟尘生，千乘万骑西南行。</p><p>翠华摇摇行复止，西出都门百余里。</p><p>六军不发无奈何，宛转蛾眉马前死。</p><p>花钿委地无人收，翠翘金雀玉搔头。</p><p>君王掩面救不得，回看血泪相和流。</p><p>黄埃散漫风萧索，云栈萦纡登剑阁。</p><p>峨嵋山下少人行，旌旗无光日色薄。</p><p>蜀江水碧蜀山青，圣主朝朝暮暮情。</p><p>行宫见月伤心色，夜雨闻铃肠断声。</p><p>天旋地转回龙驭，到此踌躇不能去。</p><p>马嵬坡下泥土中，不见玉颜空死处。</p><p>君臣相顾尽沾衣，东望都门信马归。</p><p>归来池苑皆依旧，太液芙蓉未央柳。</p><p>芙蓉如面柳如眉，对此如何不泪垂。</p><p>春风桃李花开日，秋雨梧桐叶落时。</p><p>西宫南内多秋草，落叶满阶红不扫。</p><p>梨园弟子白发新，椒房阿监青娥老。</p><p>夕殿萤飞思悄然，孤灯挑尽未成眠。</p><p>迟迟钟鼓初长夜，耿耿星河欲曙天。</p><p>鸳鸯瓦冷霜华重，翡翠衾寒谁与共。</p><p>悠悠生死别经年，魂魄不曾来入梦。</p><p>临邛道士鸿都客，能以精诚致魂魄。</p><p>为感君王辗转思，遂教方士殷勤觅。</p><p>排空驭气奔如电，升天入地求之遍。</p><p>上穷碧落下黄泉，两处茫茫皆不见。</p><p>忽闻海上有仙山，山在虚无缥渺间。</p><p>楼阁玲珑五云起，其中绰约多仙子。</p><p>中有一人字太真，雪肤花貌参差是。</p><p>金阙西厢叩玉扃，转教小玉报双成。</p><p>闻道汉家天子使，九华帐里梦魂惊。</p><p>揽衣推枕起徘徊，珠箔银屏迤逦开。</p><p>云鬓半偏新睡觉，花冠不整下堂来。</p><p>风吹仙袂飘飘举，犹似霓裳羽衣舞。</p><p>玉容寂寞泪阑干，梨花一枝春带雨。</p><p>含情凝睇谢君王，一别音容两渺茫。</p><p>昭阳殿里恩爱绝，蓬莱宫中日月长。</p><p>回头下望人寰处，不见长安见尘雾。</p><p>惟将旧物表深情，钿合金钗寄将去。</p><p>钗留一股合一扇，钗擘黄金合分钿。</p><p>但教心似金钿坚，天上人间会相见。</p><p>临别殷勤重寄词，词中有誓两心知。</p><p>七月七日长生殿，夜半无人私语时。</p><p>在天愿作比翼鸟，在地愿为连理枝。</p><p>天长地久有时尽，此恨绵绵无绝期。</p>]]></content>
      
      
      <categories>
          
          <category> 唐 </category>
          
          <category> 白居易 </category>
          
      </categories>
      
      
        <tags>
            
            <tag> 诗乐 </tag>
            
        </tags>
      
    </entry>
    
    
    
    <entry>
      <title>琵琶行</title>
      <link href="/2019/05/03/pi-pa-xing/"/>
      <url>/2019/05/03/pi-pa-xing/</url>
      
        <content type="html"><![CDATA[<p>唐·白居易</p><p>浔阳江头夜送客，枫叶荻花秋瑟瑟。</p><p>主人下马客在船，举酒欲饮无管弦。</p><p>醉不成欢惨将别，别时茫茫江浸月。</p><p>忽闻水上琵琶声，主人忘归客不发。</p><p>寻声暗问弹者谁，琵琶声停欲语迟。</p><p>移船相近邀相见，添酒回灯重开宴。</p><p>千呼万唤始出来，犹抱琵琶半遮面。</p><p>转轴拨弦三两声，未成曲调先有情。</p><p>弦弦掩抑声声思，似诉平生不得志。</p><p>低眉信手续续弹，说尽心中无限事。</p><p>轻拢慢捻抹复挑，初为霓裳后六幺。</p><p>大弦嘈嘈如急雨，小弦切切如私语。</p><p>嘈嘈切切错杂弹，大珠小珠落玉盘。</p><p>间关莺语花底滑，幽咽泉流水下滩。</p><p>水泉冷涩弦凝绝，凝绝不通声渐歇。</p><p>别有幽愁暗恨生，此时无声胜有声。</p><p>银瓶乍破水浆迸，铁骑突出刀枪鸣。</p><p>曲终收拨当心画，四弦一声如裂帛。</p><p>东船西舫悄无言，唯见江心秋月白。</p><p>沉吟放拨插弦中，整顿衣裳起敛容。</p><p>自言本是京城女，家在虾蟆陵下住。</p><p>十三学得琵琶成，名属教坊第一部。</p><p>曲罢常教善才服，妆成每被秋娘妒。</p><p>五陵年少争缠头，一曲红消不知数。</p><p>钿头银篦击节碎，血色罗裙翻酒污。</p><p>今年欢笑复明年，秋月春风等闲度。</p><p>弟走从军阿姨死，暮去朝来颜色故。</p><p>门前冷落车马稀，老大嫁作商人妇。</p><p>商人重利轻别离，前月浮梁买茶去。</p><p>去来江口守空船，绕舱明月江水寒。</p><p>夜深忽梦少年事，梦啼妆泪红阑干。</p><p>我闻琵琶已叹息，又闻此语重唧唧。</p><p>同是天涯沦落人，相逢何必曾相识。</p><p>我从去年辞帝京，谪居卧病浔阳城。</p><p>浔阳地僻无音乐，终岁不闻丝竹声。</p><p>住近湓江地低湿，黄芦苦竹绕宅生。</p><p>其间旦暮闻何物，杜鹃啼血猿哀鸣。</p><p>春江花朝秋月夜，往往取酒还独倾。</p><p>岂无山歌与村笛，呕哑嘲哳难为听。</p><p>今夜闻君琵琶语，如听仙乐耳暂明。</p><p>莫辞更坐弹一曲，为君翻作琵琶行。</p><p>感我此言良久立，却坐促弦弦转急。</p><p>凄凄不似向前声，满座重闻皆掩泣。</p><p>座中泣下谁最多，江州司马清衫湿。</p>]]></content>
      
      
      <categories>
          
          <category> 唐 </category>
          
          <category> 白居易 </category>
          
      </categories>
      
      
        <tags>
            
            <tag> 诗乐 </tag>
            
        </tags>
      
    </entry>
    
    
    
    <entry>
      <title>将进酒</title>
      <link href="/2019/05/02/jiang-jin-jiu/"/>
      <url>/2019/05/02/jiang-jin-jiu/</url>
      
        <content type="html"><![CDATA[<p>唐·李白</p><p>君不见，黄河之水天上来，奔流到海不复回。</p><p>君不见，高堂明镜悲白发，朝如青丝暮成。</p><p>人生得意须尽，莫使金樽空对月。</p><p>天生我材必有用，千金散尽还复来。</p><p>烹羊宰牛且为乐，会须一饮三百杯。</p><p>岑夫子，丹丘生，将进酒，杯莫停。</p><p>与君歌一曲，请君为我倾耳听。</p><p>钟鼓馔玉不足贵，但愿长醉不复醒。</p><p>古来圣贤皆寂寞，惟有饮者留其名。</p><p>陈王昔时宴平乐，斗酒十千恣欢谑。</p><p>主人何为言少钱，径须沽取对君酌。</p><p>五花马，千金裘，呼儿将出换美酒，与尔同销万古愁⒃。</p>]]></content>
      
      
      <categories>
          
          <category> 唐 </category>
          
          <category> 李白 </category>
          
      </categories>
      
      
        <tags>
            
            <tag> 诗乐 </tag>
            
        </tags>
      
    </entry>
    
    
    
    <entry>
      <title>苔</title>
      <link href="/2019/05/01/tai/"/>
      <url>/2019/05/01/tai/</url>
      
        <content type="html"><![CDATA[<p>清·袁枚</p><h2 id="其一"><a href="#其一" class="headerlink" title="其一"></a>其一</h2><p>白日不到处，青春恰自来。<br>苔花如米小，亦学牡丹开。（“亦”可写成“也”）</p><h2 id="其二"><a href="#其二" class="headerlink" title="其二"></a>其二</h2><p>各有心情在，随渠爱暖凉。<br>青苔问红叶，何物是斜阳。</p>]]></content>
      
      
      <categories>
          
          <category> 清 </category>
          
      </categories>
      
      
        <tags>
            
            <tag> 诗乐 </tag>
            
        </tags>
      
    </entry>
    
    
  
  
</search>
